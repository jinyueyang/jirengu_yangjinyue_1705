<!DOCTYPE html>
<html lang="en">
<head>
	<meta charset="UTF-8">
	<title>3 columns layout</title>
	<link rel="stylesheet" type="text/css" href="task_3.css">
</head>
<body>
	<div class="layout">
		<div class="menu">
			<ul>
				<li>苏东坡</li>
				<li>黄鲁直</li>
				<li>佛印</li>
			</ul>
		</div>
		<div class="aside">
			<p>苏轼（1037－1101），北宋文学家、书画家。字子瞻，又字和仲，号东坡居士。汉族，眉州眉山（今属四川）人。与父苏洵，弟苏辙合称三苏。他在文学艺术方面堪称全才。其文汪洋恣肆，明白畅达，与欧阳修并称欧苏，为唐宋八大家之一；诗清新豪健，善用夸张比喻，在艺术表现方面独具风格，与黄庭坚并称苏黄；词开豪放一派，对后代很有影响，与辛弃疾并称苏辛；书法擅长行书、楷书，能自创新意，用笔丰腴跌宕，有天真烂漫之趣，与黄庭坚、米芾、蔡襄并称宋四家；画学文同，喜作枯木怪石，论画主张神似。诗文有《东坡七集》等，词有《东坡乐府》。</p>
		</div>
		<div class="main">
			<h3>水调歌头·明月几时有</h3>
			<p>丙辰中秋，欢饮达旦，大醉，作此篇，兼怀子由。</p>
			<p>明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？</p>
			<p>转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。</p>
			<br>
			<h3>记承天寺夜游</h3>
			<p>元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。</p>
			<p>庭下如积水空明，水中藻荇交横，盖竹柏影也。何夜无月？何处无竹柏？但少闲人如吾两人者耳。</p>
			<br>
			<h3>江城子·密州出猎</h3>
			<p>老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。</p>
			<p>酒酣胸胆尚开张，鬓微霜，又何妨！持节云中，何日遣冯唐？会挽雕弓如满月，西北望，射天狼。</p>
			<br>
			<h3>蝶恋花·春景</h3>
			<p>花褪残红青杏小。燕子飞时，绿水人家绕。枝上柳绵吹又少。天涯何处无芳草！</p>
			<p>墙里秋千墙外道。墙外行人，墙里佳人笑。笑渐不闻声渐悄。多情却被无情恼。</p>
		</div>
	</div>
</body>
</html>